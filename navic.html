<p>
  S hudebními intervaly souvisí poslední věc, kterou bych chtěl na kytaře
  rozebrat - proč jsou pražce tam, kde jsou?
</p>

<h3>Hudební intervaly</h3>

<p>
  Naše hudba je založena na určitých hudebních intervalech. Každý tón definuje
  jeho frekvence a intervalem rozumíme poměr mezi frekvencemi dvou konkrétních
  tónů. Takovým nejzákladnějším hudebním intervalem je oktáva, která odpovídá
  poměru frekvencí 1 : 2. Vlastností hudebních intervalů, které v naší kultuře
  považujeme za pěkně znějící, konsonantní, je celočíselný poměr (nebo alespoň
  blízkost k němu) frekvencí, a to konkrétně pro malá čísla.
</p>

<p>
  Jenže, jak si ukážeme níže, tato podmínka pro souzvuk dvou tónů, které
  modelujeme jako jednu sinusoidu, nestačí.
</p>

<h3>Simulace</h3>

<p>
  Když se totiž bavíme o zvuku třeba z kytary, tak se většinou nejedná o pouze
  jednu sinusoidu. Kromě hlavní, nejnižší, frekvence, se ve výlsedném zuvku
  objevuje i mnoho dalších vln s klesající amplitudou a vyššími frekvencemi.
  Které vlny se tam objeví je pak vlastnost každého hudebního nástroje.
</p>
